
<!DOCTYPE html
  PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="en">
   <head>
      <meta http-equiv="Content-Type" content="text/html; charset=UTF-8"/>
      <title>UDHR - Amis</title>
   </head>
   <body dir="ltr">
      <h3 style="text-align:center">Universal Declaration of Human Rights - Amis</h3>
      <p>© 1996 – 2009 The Office of the High Commissioner for Human Rights</p>
      <p>This HTML version prepared by the <i>UDHR in Unicode</i>
	project, <a href="https://www.unicode.org/udhr">http://www.unicode.org/udhr</a>.</p>
      <hr/>
      <div lang="ami" xml:lang="ami" dir="ltr">
         <h3>Kalaenu Nu Kakarayan Kngli Nu Tamlaw Swanyam</h3>
   
         <h4>Shual Nu Aayaw</h4>
         <p>Shamaanen nishinglin tu koyuay a chunyam a pingtengay putyiay kngli nu maenin a shingin nu luma nu tamlaw, kichu nu chuyu, chengyi a hoping nu kalaenu nu kakarayan,</p>
         <p>Shamaanen masharumaay tu ku nihosu a nigome tu kngli nu tamlaw yaman a pawshing, tyamgoay kuni a pawshing tu naay a harateng nu tamlaw. Tayniay iraay a chuyu nu shual a harateng, awaay a kyongchu a kuypa kalaenu nu kakarayan, sha akawang a harateng nu potong a tamlaw han,</p>
         <p>Shamaanen tu chua nishetiay ku tamlaw tu pawchen a yapo, iraay mabawhu pali kngli nu tamlaw a piyaw,</p>
         <p>Shamaanen iraay nichuching a tu yuyi nu kwocha piyaw,</p>
         <p>Shamaanen shumualay a tamlaw nu kwocha nu UN iShanchang Nu UN pakushuelinay chipen a kngli nu tamlaw, chunyam a chachi nu tamlaw a pingteng a kngli nu fainayan a fafahyan han, maharatengay tu itaangayay tu miming chuchin chinpu shehuy a shuyping nu shengho han,</p>
         <p>Shamaanen nishiwanay tu huywankwo a UN malachafay, nichuching pupyan a chunchong a chunshing ikngli nu tamlaw a chipen a chiyu han,</p>
         <p>Shamaanen iraay lyokay tu kuni a kngli a chiyu ishishan chongfen kuni a shiwan tala taangayay a chongyawshing,</p>
         <p>Shalaw anuhatini,</p>
         <p>Taangayay A Huy,</p>
         <p>Shalakay tu kuni a Kalaenu Nu Kakarayan Kngli Nu Tamlaw Swanyam, nishishan a kongtong a hapyawchun kilumut tamlaw a kwocha. Pimaharateng Tamlaw a chikow nu shehuy mararil tu kuni a swanyam, pichuching chunchong tu kngli a chiyu u chawhuy a chawu, u chanching a choshi nu kwocha a kwochi, shapimachenglin a machunshingaw pupyan a yushaw tamlaw nu huywankwo a tamlaw nu shera kuni a kngli a chiyu.</p>
   
   
         <h4>Shaka chechay</h4>
         <p>Chiyu mahufuchay tu tamlaw, maemin pingdeng ichunyan a kngli. Iraay chaira lishing a naay a naay a harateng, pimaulahsha u harateng nu kaka shafa.</p>
   
   
         <h4>Shaka tusha</h4>
         <p>Iraay tamlaw iraay a chike kngli a chiyu nu kuni a swanyan, awaay chubye nu chongchu, fuse, shingpye, shual, chongchaw, chengchi anucha ruma harateng, kwochi anucha chushen nu shehuy, chaychan, mahufuch anucha ruma shenfen.</p>
         <p>Anu iraay chengchi, shingcheng anucha kwochi a tiwey nu kwocha anucha shera nu tamlaw chabye, biawa tamlaw chabye, awaay tuli, tokwan, chua chichi anucha iraay ruma iraay a lalemak chukng shanchi maemin chabye.</p>
  
   
         <h4>Shaka tulu</h4>
         <p>Iraay tamlaw kngli nu shengming, chiyu a ankng nu tamlaw.</p>
   
   
         <h4>Shaka shopat</h4>
         <p>Aka bimasharuma chima maemin nuli anucha nuyi. Biawa maan shingshi a nuli a chitu a nuli a niacha niliwal maemin.</p>
   
   
         <h4>Shaka lima</h4>
         <p>Aka biira tamlaw kushing anucha chanlin a anucha chua kalintaw a anucha wulushing a tayu anucha shingfa.</p>
   
   
         <h4>Shaka enem</h4>
         <p>Iraay tamlaw iishakachua maemin iraay a kngli linke nu aayaw nu fali.</p>
   
   
         <h4>Shaka pitu</h4>
         <p>Pingteng tamlaw iaayaw nu fali, iraay ira a kngli pingteng a pawhu nu fali, aki biira chishi. Iraay tamlaw ira a kngli pingteng a pawhui, shamaanen biawa hay nu wefan a chishi kuni a swanyam a shantong a shingwe tuni a chishi.</p>
   
   
         <h4>Shaka falu</h4>
         <p>Anu machinhayay tu mapafeli a chipen a kngli shanfa anucha fali, iraay tamlaw ikuni a chinhay yushaw mapatilun a kngli.</p>
   
   
         <h4>Shaka shiwa</h4>
         <p>Aka bichepet, bilikut anucha bifalah tu tamlaw linyi.</p>
   
   
         <h4>Shaka muetep</h4>
         <p>Iraay tamlaw malichay a kngli tuli a awa a fating pyanyi, shamaanen bichoting tu kngli a yiwu ira a bipanting tu shingshi a kongsu ira.</p>
   
   
         <h4>Shaka muetep ira ku chechay</h4>
      
         
            <p>(Shaka chechay) Ira a tamlaw shingshi a kongkaw, anu chua machengshi ira chuy u fali u kongkay a shenpan, iraay mapakushuelin a kngli awa chuy. Biira shenpan ilichay pachaku shaeliay a pawchang maemin.</p>
         
         
            <p>(Shaka tusha) Ishingshi a shingwe anucha chua shingwe nu tamlaw, anu awa chuy shalakay u fali nu kwocha anucha kwochi, aka biira chuy. Aka bitaangayay ku shingfa tu iraay a fali a kuyting chuy.</p>
         
      
   
   
         <h4>Shaka muetep ira ku tusha</h4>
         <p>Aka bikanshe tu lalemak nu niah, luma, paaruan a tongshin nu tamlaw linyi, aka bichinhay tu yongyu a minyu ira. Iraay tamlaw mapawhuay pimyan a kngli tuni a kanshe anucha chinhay.</p>
   
   
         <h4>Shaka muetep ira ku tulu</h4>
      
         
            <p>(Shaka chechay) Iraay tamlaw ikwocha chiyu maru a linah a kngli.</p>
         
         
            <p>(Shaka tusha) Iraay tamlaw shalak a kngli kwo, iraay ini kwocha nu niah ira, iraay nukay a kngli.</p>
         
      
   
   
         <h4>Shaka muetep ira ku shopat</h4>
      
         
            <p>(Shaka chechay) Iraay tamlaw ipaputal a kwocha kilimay a tikelaay tu pihu pimyan a kngli tu pohay.</p>
         
         
            <p>(Shaka tusha) Anu iraay malichay a lalemak u chua chengchishing a chuyshing anucha wefan a shingwe chongchi anucha wanche nu UN, aka bishaeli tuni a kngli.</p>
         
      
   
   
         <h4>Shaka muetep ira ku lima</h4>
      
         
            <p>(Shaka chechay) Iraay tamlaw iraay a kngli kwochi.</p>
         
         
            <p>(Shaka tusha) Aka biafash tu kwochi nu tamlaw, aka bifulin tu kaybyan a kngli tu kwochi.</p>
         
      
   
   
         <h4>Shaka muetep ira ku enem</h4>
      
         
            <p>(Shaka chechay) Iraay fainayan a fafahyan nikalafu a chifafahi a kngli, awaay shanchi nu chongchu, kwochi anucha chongchaw. Ihunyin, ichehun a ilihun, biira pingteng a kngli.</p>
         
         
            <p>(Shaka tusha) Anu chua kilumutay tu fainayan a fafahyan, aka binikalafu, aka bichifafahi.</p>
         
         
            <p>(Shaka tusha) U luma tyanlan a chipen a tanwan nu shehuy, bimapawhu shehuy a kwocha.</p>
         
      
   
   
         <h4>Shaka muetep ira ku pitu</h4>
      
         
            <p>(Shaka chechay) Iraay tamlaw maemin chaychankng nu niah, malairaay ruma tamlaw chaychankng.</p>
         
         
            <p>(Shaka tusha) Aka biafash tu chaychan nu tamlaw linyi.</p>
         
      
   
   
         <h4>Shaka muetep ira ku falu</h4>
         <p>Iraay tamlaw kngli nu harateng, naay a harateng a chongchaw a chiyu. Iraay kuni a kngli kaybyan a chiyu tu chongchaw anucha shinyang, niah anucha chiti, pyawshi a chiyu kongkay anucha mimi u chawyi, u shichan, u lipay a kayli tu chongchaw anucha shinyang.</p>
   
   
         <h4>Shaka muetep ira ku shiwa</h4>
         <p>Iraay tamlaw chiyu kngli nu harateng a shumual. Iraay kuni a kngli iraay harateng chua makanshe a chiyu, u meche a cha lichayay kwoche kilim a, ala a pafeli a chiyu tu shaoshi a harateng.</p>
   
   
         <h4>Shaka tusha a pulu</h4>
      
          
            <p>(Shaka chechay) Iraay tamlaw kngli nu hoping shahurul a cheshe a chiyu.</p>
         
         
            <p>(Shaka tusha) Aka biaka kaecha ira tamlaw twanti.</p>
         
     
   
   
         <h4>Shaka tusha a pulu ira ku chechay</h4>
      
         
            <p>(Shaka chechay) Iraay tamlaw u niah anucha u chiyu pili a taypyaw chancha a kngli chili tu kwocha.</p>
         
         
            <p>(Shaka tusha) Iraay tamlaw u pingteng a chihuy chancha a kngli kongwu nu kwocha.</p>
         
         
            <p>(Shaka tulu) U harateng nu tamlaw chichu nu ichel nu chengfu. Bibyawshan tuni a harateng u tingchi a shuelin a pili. Bipafeli pili u pupyan a pingteng a towpyawkng,u awa a ngangan anucha u malatulung a chiyu a towpyaw chengshu.</p>
         
      
   
   
         <h4>Shaka tusha a pulu ira ku tusha</h4>
         <p>U tamlaw chengwan nu shehuy, shalaw iraay ira a kngli shehuy a pawchang, shishan tu mashaeli a chingchi, shehuy a wenhwa a knglichiyu fachan nu chunyan a linke. U ichel nu kwocha a hocho nu kwochi, u lalemak nu kaput a chiwan nu kwocha.</p>
   
   
         <h4>Shaka tusha a pulu ira ku tulu</h4>
      
         
            <p>(Shaka chechay) Iraay tamlaw kongcho a, pili a ku niah tu chiye, kongcheng a hoshi a kongcho a tyawchan a ira a kngli shiye a pawshan.</p>
         
         
            <p>(Shaka tusha) Iraay tamlaw tong kong tong chow a kngli, aka biira chishi.</p>
         
         
            <p>(Shaka tulu) Ira kongcho a tamlaw maemin ira a kngli kongcheng a hoshi a acha. Biira niah a paru nuluma fuho a shengho a tyawchan chunyan nu tamlaw. Anu iraay piyaw bipafeli tu ruma pawchang nu shehuy.</p>
         
         
            <p>(Shaka shopat) Iraay tamlaw chuchiay a chanchaay tu konghuy wehu a kngli tu liyi nu niah.</p>
         
      
   
   
         <h4>Shaka tusha a pulu ira ku shopat</h4>
         <p>Iraay tamlaw pashela a shalama a kngli, iraay ira a kongcho a shichan holi a shanchi, pashela a kngli tingchi pafeliay tu paychi.</p>
   
   
         <h4>Shaka tusha a pulu ira ku lima</h4>
      
         
            <p>(Shaka chechay) Iraay tamlaw ira a kngli wehu a shengho a shuychun tu chankang a fuli nu niah a paru nuluma, iraay kumaen, riku, luma, paishing a piyaw a shehuy a fuwu. Anu hilayay tu ihilay tu kongcho, maalalaay tu, chanfeay tu, patay tu fainay, malitengay tu anucha ruma chua kongchi a lalemak tu kilim a ichel tu paychi, iraay mapawchang a kngli.</p>
         
         
            <p>(Shaka tusha) Iraay wina a wawa machaoku a mapalang a kngli tiwa. Biira wawa, hunsheng anucha chua hunsheng, pingteng a shehuy a pawhu.</p>
         
      
   
   
         <h4>Shaka tusha a pulu ira ku enem</h4>
      
         
            <p>(Shaka chechay) Iraay tamlaw mapakafana a kngli maemin. Aka bishaeli ku pakafana tu paychi, u shatapang a chipen a kaytwan shahatinisha. U shatapang a pakafana yiwu. Biira chishu a chiye a pakafana pupyan. Bifawah akawang a pakafana u chengchi itamlaw pingteng.</p>
         
         
            <p>(Shaka tusha) Bifachan tu koshing nu tamlaw pakafana chongfen, bichachang chunchong kngli nu tamlaw a chipen a chiyu. Bichuching pakafana lyokay, emem a paliw nu kwocha, chongchu anucha chitwan nu chongchaw, bichuching tu wehu a hotong ku UN tu hoping.</p>
         
         
            <p>(Shaka tulu) Iraay wama a wina ichongle nu pakafana nu wawa pili a kngli ayaw.</p>
         
      
   
   
         <h4>Shaka tusha a pulu ira ku pitu</h4>
      
         
            <p>(Shaka chechay) Iraay tamlaw chiyu chancha wenhwa a shengho nu shehuy, tanam tu yishu, malaira a kosho a chinpu a mashalak a fuli kngli.</p>
         
         
            <p>(Shaka tusha) Imashalak a chingshen a wuchi a liyi kosho, wensho anucha yishu nu niah, irray tamlaw mapawhu a kngli.</p>
         
      
   
   
         <h4>Shaka tusha a pulu ira ku falu</h4>
         <p>Iraay tamlaw tu shehuy a kwochi a chishu shaeli a kngli. Ikuni a chishu, mashishan maparu a kngli a chiyu kuni a swanyam maemin chongfen.</p>
   
   
         <h4>Shaka tusha a pulu ira ku shiwa</h4>
      
         
            <p>(Shaka chechay) Iraay tamlaw shehuy a chelin maemin, shamaanen fachan acha ishehuy koshing ira chiyu a chongfen alatek.</p>
         
         
            <p>(Shaka tusha) Shingshiay tamlaw tu kngli a chiyu, mashanchi acha fali. Choli a muti tuni a shanchi, u acha pafeli tu piyaw a chunchong a chenglin tu kngli a chiyu nu ruma tamlaw, shiying shaeli nu tawte, kongkong a chishu a pupyan a fuli iminchu a shehuy.</p>
         
         
            <p>(Shaka tulu) Shingshi tuni a kngli a chiyu, aka biwepe chongchi a wanche nu UN imaan lalemak maemin.</p>
         
      
   
   
         <h4>Tulu a pulu</h4>
         <p>Aka bishumual , tyawwen nu kuni a swanyam maemin, iraay maan kwocha, chitwan anucha tamlaw pohway a kngli tu maparu a maan kngli a chiyu kuni a swanyam han.</p>
   
      </div>
      <hr/>
   </body>
</html>
