<?xml version="1.0" encoding="UTF-8"?>

<!--© The Office of the High Commisioner for Human Rights-->

<udhr iso639-3="kqs" xml:lang="kqs" key="kqs" n="Kissi, Northern"  dir='ltr' iso15924='Latn' xmlns="http://www.unhchr.ch/udhr">
   <title>Yonda ciendo le hakilan wanaciewo</title>
   <preamble>
      <title>Dimilacioo</title>
      <para>Te o wa pa, a laalando a num pla le yugoo faw o pulalen ni a haki ndaa vellaa velle, o wana tEEnbu le o, ndu cio tumdo ni le malnOndo, a senduwo, a kol Muloo sOlaa o ciendo ni.</para>
      <para>Te o wa pa, ma kE wanathyéyEyi cEucEuvo kEwo sina, a kEwo ndu hEnando, ndu nOn hunOn a delOOcoo ni mi wanda faMa, ndu tosa saboo wElE ni mi wada sOla kul Muloo, le waa ba daa cio le sanga wOOdo ciolabaa.</para>
      <para>Te o wa pE, a wanaceu cEucEuvo a kangalan ngo cio ni, o kon ni mE mi lingden nde wa bendaa ni tOngdo kOOli pindo, kon nOn tosaa ni mi wanda kEE nufia le nda pla i kayi, ma tosa baara o lingden o kul ndyadaa ni.</para>
      <para>Te o wa pE, mi naan kenan balan le bEndaa ciOOluo lOyOO lingdo tE,</para>
      <para>Te o wa pE, lingi cio o “ONU” bEnda bEndo ni, mi ndaa yOngu diyom daa a n’cio wanathyéo kadaa, ma ciEucEu ndu mi siingu wanapOnOn a wanalanOn vellaa velle,</para>
      <para>Te o wa pE, aa lingi cio lenni nda, nda cEl pE a ‘‘ONU’’ kO, le bEnda ciEdo ho, a waa ba numdo cio a biyOO a balan tan ciOn pE,</para>
      <para>Te o wa pE, a yian pilOO nan nOn ni, le hakilan dan a wa ba numdo thyo o tosaa mEE naan dimi yE,</para>
      <para>BOOngian kundaa</para>
      <para>yiyan kudaa wanda tu, a ME lingdon le cio nufia wo o benda naan ni, miyonda kon wa bE tu le bol, le lOO lOO, o kon kOOly mE mi bEtu kinding a kalando kOOly a kaala kEndan kOOly le hakilan lan a malaa thEuthEuvo le kOlan laci, o kon ni mi bEElen le tosang o lingi nayini a lingy kEkE cio o kundaa kalaa ni.</para>
      <para>Yonda ciEdo le hakilan wanaciEwo</para>
   </preamble>
   <article number="1">
      <title>TOng 1</title>
      <para>wanda tu cio ME pilOO o wolOO ni, le waa o ba ndOO cio, o bEElen kenando ni, o tOngdo ni, bEtu nOn yiyando a kullo, o kon ni naan tu dua mim maalyan kalapilOyEyi ni.</para>
   </article>
   <article number="2">
      <title>TOng 2</title>
      <para>wana wana dua mo wa tOng cEucEu wanaciE wo bEngu, mEE mEE suu numdo ciE, mEE mEE diyallonumdo ciE, mEE mEE tOng le lingdo ciE, a naa naa nda wellu numda ciE.</para>
  </article>
   <article number="3">
      <title>TOng 3</title>
      <para>kul wana wana dua mo sOla kidaa, le waa wElE o ba dOO cio, le boten ndOlencEucEu vo.</para>
   </article>
   <article number="4">
      <title>TOng 4</title>
      <para>wana wana dua mo wa ciElen bEngu le, mo wa sawo wana celen bEngu le, o kon ni ciElen nde kuunang a yulalen dOlen wElE.</para>
   </article>
   <article number="5">
      <title>TOng 5</title>
      <para>wOulen kE kE duama andun wanaciEu ciEyo le, y pala du woo, y dOOniMa wElE ndu woo.</para>
   </article>
   <article number="6">
      <title>TOng 6</title>
      <para>n’dua minsina wanaciEyEyi le wana wana o tOngdo hOlba ba o wa pE.</para>
   </article>
   <article number="7">
      <title>TOng 7</title>
      <para>bEtu cio biyOO pilO ni tOngdo hOl, mo mala wElE bEtu, wanna fisa wElE cian tE ndo hOl.</para>
   </article>
   <article number="8">
      <title>TOng 8</title>
      <para>bEtu dua mo bi seyi tOng le lindo, te o pilan num pE tana pE, te o cio kOlan ngo nEyo cioo le.</para>
   </article>
   <article number="9">
      <title>TOng 9</title>
      <para>wanna bi tyandO lende naa le, ma loyEi ndu o kaaso ni, ma tow ndu o lingi nduwEy ni fuu.</para>
   </article>
   <article number="10">
      <title>TOng 10</title>
      <para>kangalan mEE mi suwEyi wanacieo wa o diyandaa, mo wa wagba diiyo kOOly o ciEyi kitiyo ni, le haki dO a yaala dO sina.</para>
   </article>
   <article number="11">
      <title>TOng 11</title>
      <orderedlist>
         <listitem>
            <para>Wana wana tOngdo by o sikaa kOOly, wana kon dua binu maa i nduEyi cio lening te, haan ma kero yabayo kerung, ma ke ndu diiyo te o tyo kon te ma yaala du.</para>
         </listitem>
         <listitem>
            <para>Wana wana biinun pE tOng paando tEEmbuo kOOly, wana doi ma biinun ndu le kity tOng sEnEyo le, pEEgu biyOOdo dua mo yiu haki kiti paando le.</para>
         </listitem>
      </orderedlist>
   </article>
   <article number="12">
      <title>TOng 12</title>
      <para>wanna doi ma lOyi o suEyi playe ni te, o wa pE suEyi pulalen ndOlen pE, o wa pE sun dO vinan wElE pE, a sun lungdo wElE pE, o doi ma sOla kul palaa kE kE o lan ning te, te kun wa pE, tOngdo doi kada bE tu o sun wa lende ni.</para>
   </article>
   <article number="13">
      <title>TOng 13</title>
      <orderedlist>
         <listitem>
            <para>kOlan nga hOnOO kumbiya wagba le bE tu o lingden ni, naa naa nyEnan wElE pE a doi ma thianun don.</para>
         </listitem>
         <listitem>
            <para>Wana wan cio o ba dOO cio le fagandO o lingden ali o wa lingi nduEyi pE, ma muugu wElE o ndu lo.</para>
         </listitem>
      </orderedlist>
   </article>
   <article number="14">
      <title>TOng 14</title>
      <orderedlist>
         <listitem>
            <para>Te sOn delOOcio ying pE, a tiuba ma kuwE o lingy cielen ni le kidaa sOlaa, wanaa kan dua ma kEE num te.</para>
         </listitem>
         <listitem>
            <para>tOngdo ho cio le wando ho le, o tEEbu tOng lingi ndoEyi mo sOndan.</para>
         </listitem>
      </orderedlist>
   </article>
   <article number="15">
      <title>TOng 15</title>
      <orderedlist>
         <listitem>
            <para>bE tu dua mo wa o lingden ma polelingdo,</para>
         </listitem>
         <listitem>
            <para>wanna kuuna du polelingdo sOlaa le, o kon ni, o tiwba mo sOlaa poleling dole lingden ciElen.</para>
         </listitem>
      </orderedlist>
   </article>
   <article number="16">
      <title>TOng 16</title>
      <orderedlist>
         <listitem>
            <para>te wOsilan felegbOaa tiiya pE nOw pE, a tiwba nang o nOw ni, suwEyi suu hElyo kon ni te a suwEyi diinayi wElE cio kon ni te, le lan bE tu thyo vellaa velle tOngdo laci,</para>
         </listitem>
         <listitem>
            <para>nOw djinun niya MOn tEn te fo mi la ciyEl,</para>
         </listitem>
         <listitem>
            <para>yungoo, naa pla tEn ngo fula ni nOw kOOli, lelan n’dua mi gbagba ndaa o lingden ni</para>
         </listitem>
      </orderedlist>
   </article>
   <article number="17">
      <title>TOng 17</title>
      <orderedlist>
         <listitem>
            <para>wanna wa pE kundaa tEn pE, te o cio kon te, mo wa wanapilEyEi ni, o nOn hakiyo le sOla le ndu pla.</para>
         </listitem>
         <listitem>
            <para>ME wanna dua ma puu ndoo ba kafalan cio le.</para>
         </listitem>
      </orderedlist>
   </article>
   <article number="18">
      <title>TOng 18</title>
      <para>bEtu nOn hakiyo le waa o ba dO cio, le yiyando, le kOlo sOlaa le diinayo mE o hEnang yE, o nOn wElE hakiyo le Yiyan dO a diina dO kon singafila mE o yEnang yE,o kundaa tEn kaa mo wanapilEYEi ni.</para>
   </article>
   <article number="19">
      <title>TOng 19</title>
      <para>bEtu nOn hakiyo le waa malaa ni le Yiyan dO ciOOmuo, kon thyOm ni ma ciyogi doi ma bii ndu le o Yiyan ndO kon te, kon cio sEngindo wElE babba a nEilan siyaama mo tang wElE pEEngu le lingdon tu.</para>
   </article>
   <article number="20">
      <title>TOng 20</title>
      <orderedlist>
          <listitem>
            <para>bEtu nOn hakiyo le bcngiyando a kunda kul Muloo tosa.</para>
         </listitem>
         <listitem>
            <para>Wanna doi mo luwEyi ciandO o kundaa ni kalan te.</para>
         </listitem>
     </orderedlist>
   </article>
   <article number="21">
      <title>TOng 21</title>
      <orderedlist>
         <listitem>
            <para>bEtu nOn hakiyo waa masa le lingdo, te o cio kon te, mo wa le wana dO YEnangdo,</para>
         </listitem>
         <listitem>
            <para>hOOlelingdo tu nOn hakiyo le waa baara le lingdo ni velle velle,</para>
         </listitem>
         <listitem>
            <para>Yomu sariya lingdOn le cio landaaa YEnang hOOlelingdOn, ndaa doi mi ndaa ciOm Yiyan da kEndan o laalando kO, a wote wElE kO.</para>
         </listitem>
      </orderedlist>
   </article>
   <article number="22">
      <title>TOng 22</title>
      <para>lingden faw doi mo cEucEu hOOalelingda faw, o suEyi sOlaa kO, o suEyi gbawEyiyo kO, o suEyi dEnE sina kO. cEucEu le lingden le le, o ME dO sOlaa ni ngo fula ni, a ME ndO sOlaa o baaralan ni a lingi thelenda tayin.</para>
   </article>
   <article number="23">
      <title>TOng 23</title>
      <orderedlist>
         <listitem>
            <para>bEtu doi mo sOla baara, mo tosa baara o hEmang du wo o kul Muloo ni, o doi mo cEu cEu wanaa le lingda le baara le pEngdo ciolabaa.</para>
         </listitem>
         <listitem>
            <para>baaralan la cio ME pilolan kan duama nO saralan pilE lan le wanaa baara.</para>
         </listitem>
         <listitem>
            <para>baara dua mo sarang, sara dua mo tiu wanaabaara a Mugu do,</para>
         </listitem>
         <listitem>
            <para>wanaa baara faw nOn hakiyo le kundaa tosa, o mala wanaa baara wa, ma veelu ndu ‘‘ syndicat ’’o puuriE ni.</para>
         </listitem>
      </orderedlist>
   </article>
   <article number="24">
      <title>TOng 24</title>
      <para>bEtu nOn hakiyo le pEngiyo o baara ni, mo pisulu baara kOOli a baara tosa pEEngo bEngu, ma sara ndu wElE pEngu pEngiyo bEngu, o nda weelu naa “congé”</para>
   </article>
   <article number="25">
      <title>TOng 25</title>
      <orderedlist>
         <listitem>
            <para>bEtu nOn hakiyo le sew sOlaa o cEucEu yugu dOO, le ciEn kEndOO tosaa, le kEndiya, MEdiya, worolan, cEyi lOlaa, a ndu pla dandaa dOwOO. Te naa komalang pE, baara le pEngdo pE, a balafondoyEi kE kE komalang pE, a doi ma sOla malaa.</para>
         </listitem>
         <listitem>
            <para>Komisaa a cErEgbE nOn hakiyo le malaa sOlaa, hOO welun pE o nOw ni kaa o ciEmOO ni, haki pilO nda nOn ni o cEuciEuvo ni.</para>
         </listitem>
      </orderedlist>
   </article>
   <article number="26">
      <title>TOng 26</title>
      <orderedlist>
         <listitem>
            <para>bEtu nOn hakiyo kalando, mi kalan kon doi mo wa wElE fondoo, le kalan tasoo a o din dOO, kalan la lan doi ma kangalan le bEtu. Karantaa le dEnE sina, karantaa le baara pEEkuwo a karantaa bEndo o thyo lan tu cioocioo wo, cio malaa le bEtu vellaa velle,</para>
         </listitem>
         <listitem>
            <para>karantaa doi mo mala wana thyeu, le wanayEyi nduEyi yowOO lathi, le waa o ba ndO cio yowOO laci, o doi mo tosa saboo le nEyOn wOOndo malOO, mo tosa wElE mi MiyE a canjan luEyi ceedo ni suulan tE, diinalan wanda tE, ma mala wElE kundaa bEndo “ONU” le bEnda lOyOO o ciEdo ni,</para>
         </listitem>
         <listitem>
            <para>bEtu nOn hakiyo le hOOa ndua malOO o karanta ni o hEnan nda pE</para>
         </listitem>
      </orderedlist>
   </article>
   <article number="27">
      <title>TOng 27</title>
      <orderedlist>
         <listitem>
            <para>bEtu nOn hakiyo le waa o sun dEnE sina le lingdon ni mE mE o wa, mo o soling wElE tOnOOn.</para>
         </listitem>
         <listitem>
            <para>bEtu nOn hakiyo le tOnOn baara ndO le yiyanndo, a baara ndO le diyallo, a baara ndO kE kE o dEnE sinaa ni ma cEucEu lan le nduvo.</para>
         </listitem>
      </orderedlist>
   </article>
   <article number="28">
      <title>TOng 28</title>
      <para>bEtu nOn hakiyo le tOngdan naan yOda nua, mi le tosang o wanayEi ni o lingden ni a lingi tuwEi wElE ni.</para>
   </article>
   <article number="29">
      <title>TOng 29</title>
      <orderedlist>
         <listitem>
            <para>te wancEu nOn pE hakiyo pE, laalan wElE ma o nOn o cio le tosaa kangalan,</para>
         </listitem>
         <listitem>
            <para>a wa pE baara haki numdo tosaa pE, a dua ma lo tOngdo kOOli, haliko ma pilan wana thelen tana le,</para>
         </listitem>
         <listitem>
            <para>tOngda la lan dua mo kera o yiyan celen thyoo le, te o cio yiyan kunda bEndo “ONU” o le.</para>
         </listitem>
      </orderedlist>
   </article>
   <article number="30">
      <title>TOng 30</title>
      <para>wanna nOn ma yOOmu le, lingi kE kE nOn ma yOOmu le, le fulaa a neyi celen o tEEbu tOngdan lan naan yOda lan.</para>
   </article>
</udhr>
